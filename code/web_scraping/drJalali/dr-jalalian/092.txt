ببین هلال محرم بخواه ساغر راح
که ماه امن و امانست و سال صُلح و صلاح

نزاع بر سر دنیای دون گدا نکند
به پادشه بنه ای نور دیده کوی فلاح

عزیز دار زمانِ وصال را کاندم
مقابل شب قدر است و روزِ استفتاح

بیار باده که روزش به خیر خواهد بود
هر آنکه جام صبوحی نهد چراغ صبا

کدام طاعت شایسته آید از من مست
که بانگ شام ندانم ز فالق الاصباح

دلا تو غافلی از کار خویش و می ترسم
که کس درَت نگشاید چو گم کنی مفتاح

به بوی وصل چو حافظ شبی به روز آور
که بشکفد گل بختت ز جانب فتّاح

زمان شاه شجاع است و دور حکمت و شرع
به راحت دل و جان کوش در صباح و رواح